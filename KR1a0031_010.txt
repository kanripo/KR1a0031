# -*- mode: mandoku-view -*-
#+TITLE: 原本周易本義
#+DATE: 2015-09-23 09:34:24
#+PROPERTY: JUAN 10
<pb:KR1a0031_WYG_010-1a>¶
欽定四庫全書¶
　原本周易本義卷十¶
　　　　　　　　　　　　宋　朱熹　撰¶
　　周易説卦傳¶
昔者聖人之作易也幽贊於神明而生蓍(幽贊神明猶/言贊化育龜)¶
(筴傳曰天下和平王道得而/蓍莖長丈其叢生滿百莖)參天兩地而倚數(天圓地/方圓者)¶
(一而圍三三各一竒故參天而為三方者一而圍四四/合二耦故兩地而合二數皆𠋣此而起故揲蓍三變之)¶
(末其餘三竒則三三而九三耦則三二而/六兩二一三則為七兩三一二則為八)觀變於隂陽¶
<pb:KR1a0031_WYG_010-1b>¶
而立卦發揮於剛柔而生爻和順於道德而理於義窮¶
理盡性以至於命(和順從容無所乖逆統言之也理謂/隨事得其條理析言之也窮天下之)¶
(理盡人物之性而合於天道此聖/人作易之極功也  此第一章)　昔者聖人之作易¶
也將以順性命之理是以立天之道曰隂與陽立地之¶
道曰柔與剛立人之道曰仁與義兼三材而兩之故易¶
六畫而成卦分隂分陽迭用柔剛故易六位而成章(兼/三)¶
(才而两之總言六畫又細分之則隂陽/之位間雜而成文章也  此第二章)　天地定位山澤¶
通氣雷風相薄水火不相射八卦相錯(邵子曰此伏羲/八卦之位乾南)¶
<pb:KR1a0031_WYG_010-2a>¶
(坤北離東坎西兌居東南震居東北巽居西南艮居西/北於是八卦相交而成六十四卦所謂先天之學也)¶
數徃者順知來者逆是故易逆數也(起震而歴離兊以/至於乾數已生之)¶
(卦也自巽而歴坎艮以至於坤推未生之卦也易之生/卦則以乾兑離震巽坎艮坤為次故皆逆數也  此第)¶
(三/章)　雷以動之風以㪚之雨以潤之日以烜之艮以止¶
之兊以説之乾以君之坤以藏之(此卦位相對與上/章同  此第四章)¶
帝出乎震齊乎巽相見乎離致役乎坤説言乎兊戰乎¶
乾勞乎坎成言乎艮(帝者天之主宰邵子曰此卦位/乃文王所定所謂後天之學也)萬¶
物出乎震震東方也齊乎巽巽東南也齊也者言萬¶
<pb:KR1a0031_WYG_010-2b>¶
物之㓗齊也離也者明也萬物皆相見南方之卦也聖¶
人南靣而聽天下嚮明而治蓋取諸此也坤也者地也¶
萬物皆致養焉故曰致役乎坤兊正秋也萬物之所¶
說也故曰説言乎兊戰乎乾乾西北之卦也言隂陽相¶
薄也坎者水也正北方之卦也勞卦也萬物之所歸也故¶
曰勞乎坎艮東北之卦也萬物之所成終而所成始也¶
故曰成言乎艮(上言帝此言萬物之隨帝以出入也/此第五章所推卦位之説多未詳者)¶
神也者妙萬物而為言者也動萬物者莫疾乎雷撓萬¶
<pb:KR1a0031_WYG_010-3a>¶
物者莫疾乎風燥萬物者莫熯乎火説萬物者莫説乎¶
澤潤萬物者莫潤乎水終萬物始萬物者莫盛乎艮故¶
水火相逮雷風不相悖山澤通氣然後能變化既成萬物也¶
(此去乾坤而專言六子以見神之所為然其/位序亦用上章之説未詳其義  此第六章)　乾健也¶
坤順也震動也巽入也坎陷也離麗也艮止也兊説也¶
(此言八卦之性/情  此第七章)　乾為馬坤為牛震為龍巽為雞坎為¶
豕離為雉艮為狗兑為羊(逺取諸物如此/  此第八章)乾為首坤¶
為腹震為足巽為股坎為耳離為目艮為手兊為口(近/取)¶
<pb:KR1a0031_WYG_010-3b>¶
(諸身如此/此第九章)　乾天也故稱乎父坤地也故稱乎母震一¶
索而得男故謂之長男巽一索而得女故謂之長女坎¶
再索而得男故謂之中男離再索而得女故謂之中女艮¶
三索而得男故謂之少男兊三索而得女故謂之少女¶
(索求也謂揲蓍以求爻也男女指卦/中一隂一陽之爻而言  此第十章)　乾為天為圜為¶
君為父為玉為金為寒為氷為大赤為良馬為老馬為¶
瘠馬為駁馬為木果(荀九家此下有為/龍為直為衣為言)坤為地為母為¶
布為釡為吝嗇為均為子母牛為大輿為文為衆為柄¶
<pb:KR1a0031_WYG_010-4a>¶
其於地也為黒(荀九家有為牝為迷為方/為囊為裳為黄為帛為漿)震為雷為龍¶
為𤣥黄為旉為大塗為長子為決躁為蒼筤竹為萑葦¶
其於馬也為善鳴為馵足為作足為的顙其於稼也為¶
反生其究為健為蕃鮮(荀九家冇為/玉為鵠為鼔)巽為木為風為長¶
女為繩直為工為白為長為高為進退為不果為臭其¶
於人也為寡髪為廣顙為多白眼為近利市三倍其究¶
為躁卦(荀九家有/為楊為鸛)坎為水為溝瀆為隱伏為矯輮為弓¶
輪其於人也為加憂為心病為耳痛為血卦為赤其於¶
<pb:KR1a0031_WYG_010-4b>¶
馬也為美瘠為亟心為下首為薄蹄為曵其於輿也¶
為多𤯝為通為月為盗其於木也為堅多心(荀九家有/為宫為律)¶
(為可為棟為叢棘為/狐為蒺藜為桎梏)離為火為日為電為中女為甲胄¶
為戈兵其於人也為大腹為乾卦為鼈為蟹為蠃為蚌¶
為龜其於木也為科上槁(荀九家有/為牝牛)艮為山為徑路為¶
小石為門闕為果蓏為閽寺為指為狗為䑕為黔啄之¶
屬其於木也為堅多節(荀九家有為/鼻為虎為狐)兊為澤為少女為¶
巫為口舌為毁折為附決其於地也為剛鹵為妾為羊¶
<pb:KR1a0031_WYG_010-5a>¶
(荀九家有為常為輔頰求此第十一章廣八卦/之𧰼其間多不可曉者  之於經亦不盡合也)¶
　¶
　¶
　¶
　¶
　¶
　¶
　¶
<pb:KR1a0031_WYG_010-5b>¶
　¶
　¶
　¶
　¶
　¶
　¶
　¶
　原本周易本義卷十¶

